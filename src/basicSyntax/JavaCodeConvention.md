# Java code convention

Езикът Java е чувствителен към регистъра на буквите. Например, ако имаме две променливи с еднакви имена, но някоя от буквите в едната променлива е с различен регистър, то тогава имената ще се считат за различни.

Служебните команди в Java не допускат промени в регистъра на буквите. Те се изписват единствено така, както са заложени.

## Правила за именуване на променливите

Имената на променливите, трябва да спазват __camelCase__ нотацията. Те могат да съдържат една или няколко думи, написани слято (без интервали), като първата се изписва с малка буква, а всяка следваща с главна буква.

Името на променливата ясно трябва да указва, КАКВО съдържа.

Името на променлива може да започва с: голяма буква A-Z, малка буква a-z, долна черта _, стринг $.

Името на променлива НЕ може да започва: 
+ с цифри 0-9
+ със символите: @ . , ? : * > < = & # ! и др.

Името на променлива може да съдържа: голяма буква A-Z, малка буква a-z, долна черта _, стринг $, цифрите 0-9.

Името на променлива НЕ може да съдържа: @ . , ? : * > < = & # ! и др.

Имена на променливи не могат да бъдат ключови и запазени думи.

__Ключови думи__ (keywords) - това са предварително определени и зарезервирани идентификатори, които имат специално значение за компилатора.

В Java, също така са запазени и думите: true, false и null.

## Имена на константи

Имената на константите, в Java се изписват изцяло с главни букви. Ако са съставени от две или повече думи, между тях се поставя "_".

Имената на константите точно и ясно трябва да описват смисъла на значението, което съхраняват, а не самата стойност.

## Правила за именуване на класовете

При имената на класовете се спазва нотацията __PascalCase__. Те могат да бъдат съставени, от една или няколко думи, изписани слято, като първата буква, на всяка дума от името на класа е главна.

За имена на класове, се използват съществителни имена, или съществително в комбинация с прилагателни. В имената на класовете не трябва да се използват глаголи.

Името на класът трябва да описва, за какво служи този клас.

Пълното име на клас се състои от името на пакета (или имената на пакетите), в който този клас е дефиниран и собственото име на класът, разделени чрез точкова нотация. Пълното име на всеки клас винаги е уникално.

## Правила за именуване на методите

Името на метода, трябва да описва неговата функция.

Имената на всички методи, трябва да спазват нотацията __camelCase__. Те могат да съдържат една или няколко думи, като първата се изписва с малка буква, а всяка следваща с главна буква.

Имената на методите, трябва да бъдат сътавени от глагол или от глагол и обект (на действието). Обекта може да се състои от съществително или от съществително и
прилагателно.

Имената на методите, които връщат стойност, трябва да описват връщаната стойност.

